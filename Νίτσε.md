Φρήντριχ Νίτσε
==============

Τα παρακάτω αποφθέγματα και σύντοαμα ιστορικά στοιχεία για τον μεγάλο
φιλόσοφο έχουν εξαχθεί από την [Kulturosupa](http://www.kulturosupa.gr).

Ιστορικά Στοιχεία
-----------------

Ο Γερμανός στοχαστής και φιλόσοφος του 20ού αιώνα, γεννήθηκε στις 15 Οκτωβρίου
1844, στο Ρέκεν της Πρωσικής Σαξονίας. Τα παιδικά του χρόνια τα πέρασε σε ένα
συντηρητικό περιβάλλον (οι δυο παππούδες του και ο πατέρας του κατείχαν
σημαντικές θέσεις στην Προτεσταντική Εκκλησία).

Όταν ο Νίτσε ήταν πέντε χρονών, ο πατέρας του σκοτώθηκε όταν ξαφνικά έπεσε από
τις σκάλες.

Από κει και πέρα η ανατροφή του Νίτσε περιήλθε αποκλειστικά στις πέντε
υπερπροστατευτικές γυναίκες της οικογένειας. Από μικρός που ήταν, φάνηκε η
ευφυΐα και το οξύ του πνεύμα. Έτσι, αφού ολοκλήρωσε τις βασικές σπουδές του,
πήρε υποτροφία για τη Σουλπφόρτα, όπου σπούδασε Κλασική Φιλολογία.

Παρά την αντίθεση της μητέρας του, η οποία τον προόριζε για εφημέριο, ο Νίτσε
επικεντρώθηκε στην Κλασική Φιλολογία. Μάλιστα την εποχή εκείνη αφιέρωνε πολύ
χρόνο στις μουσικές συνθέσεις του, διερευνώντας όλες τις κλίσεις και τις
δυνατότητές του.

Σπούδασε κλασική φιλολογία στη Βόννη και τη Λειψία. Καταγόταν από βαθιά
θρησκευόμενη οικογένεια και προοριζόταν για την επιστήμη της Θεολογίας. Ωστόσο,
η πορεία του άλλαξε κατά τα μετεφηβικά του χρόνια με αποτέλεσμα να στραφεί στον
χώρο της φιλοσοφίας.

Μόλις στα 25 του χρόνια διορίστηκε καθηγητής στο πανεπιστήμιο της Βασιλείας,
στην Ελβετία και από τότε ξεκίνησε το πολύμορφο συγγραφικό του έργο. Ο Νίτσε
υπήρξε δριμύτατος επικριτής των κατεστημένων σκέψεων και τάξεων, ιδιαίτερα του
Χριστιανισμού. Πληθώρα συγγραμμάτων του γράφτηκαν με οξύ και επιθετικό ύφος,
χρησιμοποιώντας ευρέως αφορισμούς.

Το φιλοσοφικό του έργο εκτιμήθηκε ιδιαίτερα κατά το πρώτο μισό του 20ού αιώνα,
περίοδο κατά την οποία εδραιώθηκε η θέση του και αναγνωρίστηκε ως ένας από τους
μείζονες φιλοσόφους.

Οι κεντρικές ιδέες της φιλοσοφίας του Φρίντριχ Νίτσε περιλαμβάνουν τον "θάνατο
του Θεού", την ύπαρξη του υπερανθρώπου, την ατέρμονη επιστροφή, τον
προοπτικισμό καθώς και την θεωρία της ηθικής κυρίων-δούλων. Αναφέρεται συχνά
ως ένας από τους πρώτους «υπαρξιστές» φιλοσόφους.


Αποφθέγματα
-----------

 - Αν δεν θες να χάσεις τα μάτια και το μυαλό σου, να ακολουθείς τον ήλιο
   περπατώντας στη σκιά.

 - Αν κοιτάξεις για πολλή ώρα την άβυσσο, στο τέλος και η άβυσσος θα κοιτάξει
   εσένα.

 - Από το πολεμικό σχολείο της ζωής: Ό,τι δε με καταστρέφει με κάνει πιο
   δυνατό.

 - Από τότε που κουράστηκα να ψάχνω, έμαθα να βρίσκω και από τότε που μου
   εναντιώθηκε ο άνεμος, έμαθα να σαλπάρω με όλους τους ανέμους.

 - Αρνούμαστε το θεό και αρνούμαστε την ευθύνη ενώπιον του θεού, μόνο έτσι
   σώζουμε τον κόσμο.

 - Άρπαξε την γυναίκα που γι’αυτη χτυπάει η καρδιά σου.

 - Έτσι σκέφτεται ο Άντρας, η γυναίκα δέν παίρνει, κλέβει.

 - Αυτό που περιφρονείτε, αυτό με κάνει να ελπίζω.

 - Αυτός που ζει από τη μάχη με έναν εχθρό, έχει προσωπικό ενδιαφέρον να
   διατηρήσει τον εχθρό του ζωντανό.

 - Αυτός που οχυρώνεται κατά της πλήξης, οχυρώνεται απέναντι στον εσωτερικό του
   εαυτό.

 - Για τις μεγάλες ψυχές, η γη είναι ακόμη ελεύθερη.

 - Αληθινά, όποιος κατέχει λίγα, κατέχεται εξίσου λίγο: ευλογημένη να είναι η
   μικρή φτώχεια

 - Δεν είναι η δύναμη των αισθημάτων που κάνει ανώτερους τους ανθρώπους αλλα η
   διάρκεια τους.

 - Δεν έχει κανένα απολύτως νόημα να εφευρίσκουμε μύθους για έναν κόσμο
   διαφορετικό από αυτόν εδώ, εκτός κι αν έχει επικρατήσει μέσα μας ένα
   ένστικτο δυσφήμισης, υποτίμησης, υποψίας απέναντι στη ζωή με τη
   φαντασμαγορία μιας ‘άλλης’, μιας «καλύτερης» ζωής.

 - Δεν μπορώ να πιστέψω σε ένα Θεό που θέλει να τον υμνούν όλη την ώρα.

 - Διατάραξα τούτη την υπνηλία όταν δίδαξα ότι κανένας ακόμη δεν ξέρει τι είναι
   Καλό και Κακό, -εκτός κι αν είναι ο δημιουργός.

 - Δύο μεγάλα Ευρωπαϊκά ναρκωτικά: το αλκοόλ και ο Χριστιανισμός.

 - Είπατε ποτέ σας ΝΑΙ, σε καμιά χαρά; Ω φίλοι μου, τότε πείτε ΝΑΙ και σε όλους
   τους πόνους, είναι το ίδιο.

 - Ελευθερία είναι η θέληση να είναι κανείς υπεύθυνος απέναντι στον εαυτό του.

 - Ελευθερία είναι να μπορείς να έχεις μια κάποια απόσταση από τους άλλους.

 - Ένας καλλιτέχνης δεν έχει πατρίδα στην Ευρώπη, εκτός από το Παρίσι.

 - Εσύ, μεγάλο άστρο! Αν δεν είχες αυτούς που φωτίζεις, τι θα ήταν η ευτυχία
   σου;

 - Ζοφερή είναι η ανθρώπινη ύπαρξη και πάντα δίχως νόημα: ένας παλιάτσος μπορεί
   να γίνει η μοίρα της.

 - Η αμφιβολία δηλητηριάζει τα πάντα χωρίς να σκοτώνει ποτέ τίποτε.

 - Η αξία ενός ανθρώπου μετριέται με το πόση αλήθεια μπορεί να σηκώσει.

 - Η γιατρειά για τον έρωτα εξακολουθεί να είναι στις περισσότερες περιπτώσεις
   εκείνο το παλιό δραστικό φάρμακο: ‘ η ανταπόδοση αγάπης’.

 - Η γυναίκα αυτή είναι όμορφη και έξυπνη: αχ, πόσο εξυπνότερη θα είχε γίνει,
   αν δεν ήταν όμορφη!

 - Η ηθική είναι ο καλύτερος από όλους τους μηχανισμούς για να σέρνεις την
   ανθρωπότητα από τη μύτη.

 - Η λέξη «χριστιανισμός» περιέχει κάποια παρεξήγηση γιατί ουσιαστικά υπήρχε
   μόνο ένας χριστιανός, αλλά κι εκείνος πέθανε πάνω στο σταυρό.

 - Η μοναξιά είναι για το πνεύμα ό,τι η δίαιτα για το σώμα.

 - Η παιδική ηλικία είναι η πιό ξέγνοιαστη, γιατί απλώς δεν έχουμε προλάβει να
   φτιάξουμε αναμνήσεις

 - Η παράνοια σε άτομα είναι σχετικά σπάνια. Όμως σε ομάδες, κόμματα, έθνη και
   εποχές είναι μάλλον ο κανόνας.

 - Η πιο μεγάλη τέχνη είναι να ξέρεις να αποχωρείς την κατάλληλη στιγμή.

 - Η πλάνη δεν είναι τύφλωση. Η πλάνη είναι ανανδρία.

 - Η τάξη είναι αρετή των μετριοτήτων.

 - Κακός είναι ο άνθρωπος που του αρέσει να ντροπιάζει τους άλλους.

 - Καλύτερα μια ολόψυχη έχθρα παρά μια φιλία κολλημένη με κόλλα.

 - Καλύτερα να χαθείς παρά να μισείς και να φοβάσαι.

 - Κανένας νικητής δεν πιστεύει στην τύχη.

 - Κράτος λέγεται το πιό παγερό απ’ολα τα παγερά τέρατα που παγερά ψευδεται.
   Και τα ψέματα αυτά έρπουν απο το στόμα του.» Εγώ το κράτος, είμαι ο λαός».

 - Λατρεύουμε να είμαστε έξω, μέσα στη φύση, επειδή δεν έχει καμιά άποψη για
   μας.

 - Μα τι άλλο είναι τώρα αυτές οι εκκλησίες εκτός από τάφοι και μαυσωλεία του
   θεού;

 - Μας συναρπάζουν περισσότερο οι ίδιες οι επιθυμίες μας παρά το αντικείμενό
   τους.

 - Μη δείχνετε δειλία απέναντι στις πράξεις σας, Οι τύψεις της συνείδησης είναι
   ανάρμοστες.

 - Μη μένεις κάτω στη γη και μην ανεβαίνεις πολύ ψηλά! Ωραιότερος φαίνεται ο
   κόσμος από ένα ύψος κάπου στα μισά.

 - Μου φαίνεται περίεργο που ο Θεός έμαθε Ελληνικά όταν αποφάσισε να γίνει
   συγγραφέας και που δεν τα έμαθε καλύτερα. (επειδή τα Ευαγγέλια γράφτηκαν σε
   --γεμάτο λάθη-- Ελληνικά).

 - Να χαθεί η ζωή, αν το προστάζει η αλήθεια.

 - Ξεχνάει κανείς τα λάθη του, όταν τα εξομολογείται σε κάποιον άλλον. Ο άλλος,
   όμως, δεν τα ξεχνάει.

 - Ο ασθενής είναι ο μεγαλύτερος κίνδυνος για τον υγιή. Δεν είναι από τον πιο
   δυνατό που γίνεται η ζημιά σ’ ένα δυνατό άνθρωπό, αλλά από τον πιο αδύναμο.

 - Ο Θεός είναι νεκρός.

 - Ο ιδεαλιστής είναι αδιόρθωτος, αν τον διώξουν από τον παράδεισό του
   εξιδανικεύει την κόλαση.

 - Ο Ιησούς πέθανε πολύ νωρίς. Αν είχε ζήσει μέχρι την ηλικία μου, θα είχε
   αποκηρύξει ολόκληρη τη διδασκαλία του.

 - Ο λείος πάγος είναι παράδεισος για εκείνους που ξέρουν να χορεύουν.

 - Ο πιο σίγουρος τρόπος για να καταστρέψεις έναν νέο είναι να του διδάξεις να
   εκτιμάει περισσότερο εκείνους που σκέφτονται σαν αυτόν από εκείνους που
   σκέφτονται διαφορετικά απ’ αυτόν.

 - Ο φανατισμός είναι η μόνη μορφή θέλησης που μπορεί να διαπνέει τους
   αδύναμους και τους ντροπαλούς.

 - Ο χρόνος αυτός καθαυτός είναι ένας παραλογισμός, δεν υπάρχει χρόνος παρά
   μόνο για ένα πλάσμα που αισθάνεται.

 - Ό,τι δεν με σκοτώνει με κάνει πιο δυνατό.

 - Οι ζητιάνοι θα πρέπει να καταργηθούν. Είναι ενοχλητικό να τους ελεείς και
   είναι εξίσου ενοχλητικό να μην τους ελεείς.

 - Οι πεποιθήσεις είναι μεγαλύτεροι αντίπαλοι της αλήθειας από τα ψέματα.

 - Οι σκέψεις είναι πάντα σκιές των συναισθημάτων μας ,πάντα σκοτεινότερες,
   κενότερες και απλούστερες απ?αυτά.

 - Όποιος δεν φοβάται τον εαυτό του, δεν μπορεί να προκαλέσει φόβο.

 - Όποιος παλεύει με τέρατα θα πρέπει να προσέξει να μην γίνει τέρας ο ίδιος,
   γιατί όσο κοιτάς μέσα στην Άβυσσο, άλλο τόσο κοιτάει η Άβυσσος μέσα σε σένα.

 - Όπου κι αν βρίσκεσαι, σκάβε βαθιά. Κάτω είναι η πηγή. Άσε τους σκοταδιστές
   να φωνάζουν πως «κάτω είναι η κόλαση»

 - Όπου κυριαρχεί η αγάπη δεν υπάρχει θέληση για εξουσία. Εκεί που κυριαρχεί η
   δύναμη δεν υπάρχει θέση για την αγάπη. Το ένα είναι η σκιά του άλλου.

 - Οσο πιο αφηρημένη είναι η αλήθεια που θέλεις να διδάξεις τόσο περισσότερο
   πρέπει να ξελογιάσεις τις αισθήσεις μ΄αυτή.

 - Πίστη είναι το να μη θέλεις να γνωρίζεις την αλήθεια.

 - Ποιο από τα δύο: Είναι ο άνθρωπος μια από τις γκάφες του Θεού ή ο Θεός μια
   από τις γκάφες του ανθρώπου;

 - Ποτέ σου μη ζητάς.

 - Παράτα τα κλαψουρίσματα.

 - Παίρνε, σου λέω, πάντα παίρνε.

 - Πρέπει να είσαι ο εαυτός σου και όχι αυτός που θέλουν οι άλλοι.

 - Πώς θα μπορέσω ν’ ανέβω στην κορφή του βουνού;

 - Ανέβα λοιπόν τώρα και μην το σκέφτεσαι πολύ.

 - Πώς; Είναι ο άνθρωπος απλώς ένα λάθος του Θεού; Ή μήπως ο Θεός είναι ένα
   λάθος του ανθρώπου;

 - Σας διδάσκω τον Υπεράνθρωπο. Ο άνθρωπος είναι κάτι που πρέπει να ξεπεραστεί.
   Εσείς τι έχετε κάνει για να τον ξεπεράσετε;

 - Σας λέω: πρέπει να έχεις κανείς ακόμη χάος μέσα του για να γεννήσει ένα
   αστέρι που χορεύει.

 - Στα βουνά, ο πιο κοντινός δρόμος είναι από κορυφή σε κορυφή, αλλά γι’ αυτό
   πρέπει να έχεις μεγάλα πόδια.

 - Οι αφορισμοί θα πρέπει να είναι κορυφές, κι εκείνοι που τους χρησιμοποιούν,
   θα πρέπει να είναι γίγαντες.

 - Στα μεγάλα κράτη η δημόσια εκπαίδευση θα είναι πάντα μέτρια, για τον ίδιο
   λόγο που στις μεγάλες κουζίνες το φαγητό είναι συνήθως κακό.

 - Τα αποτελέσματα που έχει η τιμωρία στους ανθρώπους και στα ζώα είναι η
   αύξηση του φόβου, η όξυνση της πονηριάς, ο έλεγχος των επιθυμιών.

 - Η τιμωρία δαμάζει τον άνθρωπο, αλλά δεν τον κάνει καλύτερο.

 - Τα όνειρα είναι η ρίζα της μεταφυσικής, η πηγή της ιδέας ότι ψυχή και σώμα
   είναι ξεχωριστά.

 - Τελικά, τι είναι οι ανθρώπινες αλήθειες; Είναι αδιάψευστες ανθρώπινες
   παραπλανήσεις.

 - Την περισσότερη ανεντιμότητα τη δείχνουμε απέναντι στο Θεό: δεν του
   επιτρέπουμε να αμαρτήσει!

 - Τί; Ένας μεγάλος άνθρωπος;

 - Εγώ βλέπω πάντα ένα ηθοποιό του ίδιου του του ιδανικού.

 - Τί; Ψάχνεις; Θέλεις να πολλαπλασιαστείς; επι δέκα, επι εκατό; Ψάχνεις για
   οπαδούς; Ψάξε για μηδενικά.

 - Το αυτί των ανθρώπων δέν ακούει την μουσική της ύπαρξης σου. Γι’αυτούς ζείς
   μία βουβή ζωή της Μελωδίας σου.

 - Όσοι έχουν αυτιά ας ακούσουν.

 - Το να μη μιλάει κανείς ποτέ για τον εαυτό του είναι μια πολύ εκλεπτυσμένη
   μορφή υποκρισίας.

 - Το σκουλήκι μαζεύεται όταν το πατούν. Αυτό είναι έξυπνο. Με τούτο τον τρόπο
   μειώνει τις πιθανότητες να το πατήσουν πάλι. Στη γλώσσα της ηθικής αυτό
   λέγεται ταπεινοφροσύνη.

 - Το χάος γεννάει την τάξη.

 - Χωρίς Μουσική Η ζωή θα ήταν λάθος.

 - Ωριμότητα του ανθρώπου: είναι να ξαναβρίσκει τη σοβαρότητα που είχε παιδί,
   όταν έπαιζε.
